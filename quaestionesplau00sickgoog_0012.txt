8

utrum Leonis an Lindsaii⁴ ratiocinationes probabilitatem
habeant maiorem. Quam ad rem transigendam quoniam
hoc maxime refert, ut, quae corruptelae mero casu in
utriusque recensionis libris separatim fieri potuerunt,
easdem secernamus ab iis, quae cum graviores sint in
hanc partem vix possunt accipi, perscrutandum mihi
esse censui Ambrosiani codicis rescripti apographum a
Studemundo confectum et a Seyfferto editum, ut quasi
norma quadam iudicii instructus accedere possem ad
tractandam hanc controversiam gravissimam, quarn si
mihi persuasissem prorsus esse diremptam, iterum evol-
vere animum non induxissem.

Sed ne quis exspectet aut omnibus aut certe ple-
risque ex locis, qui quidem in hanc quaestionem cadant,
aliquid certi extricatum iri, licet mihi praefari tantum
· abesse ut semper aut plerumque verum coniectura adipisci
possimus, ut saepenumero ne iis quidem locis, qui gra·
vioribus corruptelis videntur laborare, certo res possit
explorari. Neque enim satis est crebro strictim atque
obiter significare corruptela delitescat necesse esse aut,
si quam crucem in editionibus fixam invenimus, in ea
acquiescere, sed res poscit, utquam sedem et naturam
corruptelae esse arbitremur de industria inquiramus,
quae cum ita sint, persaepe in utramque partem potest
disputari. Nempe igitur, si mente non occupata huic
quaestioni dabis operam, ad Leonis rationem numquam
confugies nisi ubi corruptela eadem quemadmodum et
in A et inP separatim exsistere potuerit aut omnino
non poteris interpretari aut alia interpretatio pro rerum
natura nimis longe repetita esse et omnem finem mo-
dumque probabilitatis transire videbitur.

Quod superest, de corruptelis ipsis quae dicenda
sunt in verba quam paucissima conferam. Agitur enim,
ut quae minoris momenti sunt omittam, aut de singulis
verbis aut de totis versibus, quicum utrobique traditi

 

