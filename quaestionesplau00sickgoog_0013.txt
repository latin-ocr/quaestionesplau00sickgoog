9

exstent utrum vere Plautini sint habendi an prorsus a
Plauto abiudicandi aut, id quod saepius usu venit, utrum
suum locum in codicibus obtineant an aliunde sumpti
etin margine adscripti postea in textum invaserint vel
fortasse alia quadam serie rerum illuc irrepserint suo
iure dubitari potest.

Hiatunm quidem utrobique traditorum rationem
omnino non habeb0, quoniam neque multum hoc refert
etde iis quid iudicandum sit viri doctissimi dissentiunt
et, ut opinor, dissentient (conferas velim ea, quae Leo
exposuit in libri quem supra dixi capitibus V. et VI.
cum illis, quae Lindsaius statuit in libri sui capite VIII.
. paragraphi 6.)*). Iam vero proficisci ab hac parte rem
maxime dubiam ambiguamque duco, aqua anxie caven-
dum sit: namque periculum est, ne hac ratione instituta
et hac norma iudicii adhibita ad coniecturas falsissimas
deducamur.

Atque etiam hoc mihi licet praefari: veritus enim,
ne opus nimium intumesceret, satis habui in hac quidem
commentatione tantummodo de corruptelis verborum
disserere et id quidem eo magis, quod velex hacparte
argumentationis illa controversia satis certo diiudicari

á¼¼ potest. Neque tamen deero illi alteri muneri et quomodo

iudicandum esse censeam de versibus insiticiis aut sup-
positiciis qui perhibentur prima quaque occasione silicet
proponam.

Caput I.

Sed priusquam aggrediamur ad corruptelas ipsas,
disputandum nobis est de iis locis, quibus scriptura
codicum etsi a compluribus viris doctis in dubium est
vocata, tamen ab omni suspicione videtur vacare.

*) do hiatu Plautino nuperrime dedita opera egit Eugenius
Krawczynski in dissertatione Vratislaviensi 1906.

 

